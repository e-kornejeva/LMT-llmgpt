LMT Pakalpojumu līguma noteikumi
 
I VISPĀRĪGIE NOTEIKUMI

1.	Šie noteikumi (tālāk tekstā – Noteikumi) paredz LMT Pakalpojumu līguma noslēgšanas, izmaiņu un izbeigšanas, Pakalpojumu sniegšanas, lietošanas un norēķinu kārtību un ir saistoši LMT un  Klientam (sadarbības ietvaros – arī kā Abonents). 

2.	Noteikumi, konkrētu Pakalpojumu lietošanas noteikumi un apraksti, LMT privātuma politika, godīgas lietošanas noteikumi, kā arī citas vienošanās par LMT un Klienta savstarpējām saistībām Pakalpojumu sniegšanas sakarā ir LMT pakalpojumu līguma (tālāk tekstā – Līgums) neatņemama sastāvdaļa.

3.	Noteikumus piemēro LMT un Klienta savstarpējās attiecībās, ja vien LMTun Klients nav vienojušies par citu noteikumu piemērošanu.

II LĪGUMA NOSLĒGŠANAS, GROZĪŠANAS UN IZBEIGŠANAS KĀRTĪBA 4. Lai noslēgtu Līgumu vai veiktu tajā grozījumus, Klients vai tā pilnvarots pārstāvis LMT uzrāda:

4.1. fiziska persona – personu apliecinošu dokumentu – pasi vai citu personu apliecinošu dokumentu, ārvalstu persona – arī pastāvīgās uzturēšanās atļauju;

4.2. juridiska persona vai cits tiesību subjekts – kompetentas institūcijas izsniegtu dokumentu, kas apliecina tā tiesisko statusu, nodokļu maksātāja statusu, pārstāvja pilnvarojumu noslēgt Līgumu, bankas rekvizītus. LMT ir tiesības pieprasīt uzrādīt arī citus dokumentus, kā arī izgatavot dokumentu kopijas.

5.	LMT ir tiesības atteikt Līguma noslēgšanu, nepaskaidrojot atteikuma iemeslu.

6.	Noslēdzot Līgumu, LMT piešķir Klientam LMT vietnes Mans LMT (tālāktekstā – Mans LMT) lietotāja tiesības un/vai SIM kartes vai citas identifikācijas moduļa kartes (tālāk tekstā abas kopā – SIM karte), un/vai pakalpojumu saņemšanai nepieciešamas iekārtas lietošanas tiesības, un/vai nodrošina iespēju pakalpojumu saņemšanai izmantot pieslēguma numuru. Saziņai, tajā skaitā attālinātai saziņai ar LMT Klientam var tikt piešķirts papildu identifikators (parole). Personai, kas izmanto Klienta identifikācijas līdzekļus, ir Klienta tiesības un pienākumi, tajā skaitā, bet ne tikai tiesības saņemt informāciju par Līguma izpildi un norēķiniem, veikt Pakalpojumu pieslēgšanu un maiņu, kā arī sniegt un saņemt datu informāciju. Klientam ir saistošas darbības, kas veiktas ar Klienta identifikācijas līdzekļiem.

7.	LMT ir tiesīgs vienpusēji izdarīt izmaiņas Līguma noteikumos, tajā skaitā konkrētu Pakalpojumu lietošanas noteikumos un aprakstos. Informācija par izmaiņām un/vai jaunie Līguma noteikumi ir pieejami vienu mēnesi iepriekš. Ja Klients nepiekrīt izmaiņām, Klientam ir tiesības līdz grozījumu spēkā stāšanās dienai iesniegt LMT rakstisku iesniegumu par Līguma izbeigšanu. LMT ir tiesīgs veikt maksu vai tarifu samazināšanu un citas Klientam izdevīgas Līguma izmaiņas bez iepriekšēja brīdinājuma, nodrošinot informāciju par izmaiņām Noteikumu 18.1. punktā noteiktajā kārtībā.

8.	Līgumu var vienpusēji izbeigt:

8.1.	Klients, iesniedzot LMT rakstisku iesniegumu;

8.2.	LMT, ja LMT ir pārtraucis Pakalpojumu sniegšanu Līgumā noteiktajos gadījumos.

9.	Pēc Līguma izbeigšanas visas Klienta neizpildītās saistības pret LMT paliek spēkā līdz to pilnīgai izpildei, tajā skaitā Klientam ir pienākums pilnībā samaksāt rēķinu. 

III PAKALPOJUMU SNIEGŠANAS UZSĀKŠANA, PĀRTRAUKŠANA UN ATJAUNOŠANA

10.	LMT pieslēdz pieslēguma numuru un/vai Pakalpojumus ne vēlāk kā3 darba dienu laikā pēc Līguma noslēgšanas vai rakstiska iesnieguma saņemšanas par jaunu Pakalpojumu pieslēgšanu un LMT noteikto maksājumu samaksas.

11.	Pakalpojumu lietošanas noteikumos un aprakstos un citos Līgumā noteiktajos gadījumos un kārtībā Klients var dot rīkojumu pieslēgt vai atslēgt kādu Pakalpojumu, izmantojot LMT pieslēguma numuru, e-pastu, Mans LMT vai citus elektronisko sakaru līdzekļus. Izmantojot Klienta Mans LMT piekļuvi, Klients var Mans LMT vidē elektroniski slēgt arī jaunus darījumus, tostarp vienošanās un to pielikumus, kā arī grozīt esošos. Šāds Klienta elektronisks darījums un/vai rīkojums ir līdzvērtīgs pašrocīgi parakstītam Klienta rakstiskam dokumentam un ir Klientam saistošs. 

12.	LMT ir tiesīgs nepieslēgt vai atslēgt pieslēguma numuru, ierobežot vaipārtraukt Pakalpojumu sniegšanu uz laiku līdz Pakalpojumu sniegšanas atjaunošanai vai Līguma izbeigšanai:

12.1.	nekavējoši bez brīdinājuma, ja:

12.1.a.	Klients saņēmis Pakalpojumus, pārsniedzot noteikto kredītlimitu, LMT noteikto Pakalpojumu apjomu vai iemaksāto garantijas depozītu; 12.1.b. Klients sniedzis nepatiesu informāciju vai ir maldinājis LMT, vai noslēdzis Līgumu ar viltu;

12.1.c.	LMT ir pamatotas aizdomas par Pakalpojumu prettiesisku izmantošanu, tajā skaitā prettiesiska satura informācijas izplatīšanai, komerciālu paziņojumu aizliegtai sūtīšanai, darbībām, kas aizskar citu personu tiesiskās intereses, intelektuālā īpašuma tiesības, nevēlamai saziņai u.tml.;

12.1.d.	Klienta pieslēguma numurs vai iekārta ir izmantota, lai radītu traucējumus LMT, citiem Klientiem vai elektronisko sakaru tīkliem, citu elektronisko sakaru komersantu sakaru plūsmas novirzīšanai LMT tīklā vai Klienta ierosinātu sakaru plūsmu novirzīšanai caur LMT tīklu uz citiem tīkliem, Pakalpojumu sniegšana neatbilst citām LMT interesēm vai ir pārkāpti pakalpojumu godīgas lietošanas noteikumi vai Noteikumu 16. punkts; 12.1.e. Klienta dati ievietoti normatīvajos aktos noteiktā kārtībā reģistrētās parādvēstures vai kredītinformācijas datu bāzēs, vai ir pieejama informācija, kas rada pamatotas šaubas par Klienta labu ticību saistību izpildē vai Klienta spējām pildīt saistības;

12.1.f.	Klients pilnībā vai pienācīgā kārtā nepilda Līgumu, izņemot Noteikumu 12.2. punktā minētajos gadījumos;

12.1.g.	radušās pamatotas aizdomas par Klienta darbībām saistībā ar noziedzīgi iegūtu līdzekļu legalizāciju vai terorisma finansēšanu.

12.2.	brīdinot Klientu iepriekš:

12.2.a.	ja ir pieejama informācija par Klienta maksātnespēju vai likvidācijas uzsākšanu. Šajā gadījumā LMT ir tiesības pieprasīt Klientam iemaksāt LMT norādītā norēķinu kontā LMT norādītu avansu;

12.2.b.	ja Klients nav samaksājis LMT rēķinu noteiktajā termiņā;12.2.c. Klients nav rakstiski informējis LMT saskaņā ar Noteikumu 19.4. punktu.

13.	LMT neatjauno Pakalpojumu sniegšanu un neveic izmaiņas Līgumā, ja Klients nav samaksājis par saņemtajiem Pakalpojumiem pilnā apmērā.

14.	LMT ir tiesības deaktivizēt Lietotāja izmantoto iekārtu un/vai SIM karti, jair pamatotas aizdomas par tās prettiesisku izmantošanu vai ja LMT pārtrauc Pakalpojumu sniegšanu.

15.	Ja Pakalpojumu sniegšana ir pārtraukta Noteikumu 12. punktā minēto iemeslu dēļ, tad par Pakalpojumu sniegšanas atjaunošanu Klients maksā LMT noteiktu maksu, kā arī abonēšanas vai mēneša maksu par laiku, kad Pakalpojumu sniegšana bija pārtraukta.

16.	Klientam nav tiesību izmantot no LMT lietošanā saņemto SIM karti,iekārtu, pieslēguma numuru vai LMT sniegtos Pakalpojumus elektronisko sakaru pakalpojumu sniegšanai vai signālu pārraidei trešajām personām ar vai bez atlīdzības.

Apstiprināti 2018.gada martā

IV PAKALPOJUMU VEIDI, APRAKSTI UN LIETOŠANAS NOTEIKUMI

17.	LMT sniedz Klientam elektronisko sakaru pakalpojumus, kuri pilnībā vaigalvenokārt sastāv no balss, faksa, īsziņu, datu un citu signālu pārraidīšanas LMT un citu elektronisko sakaru komersantu elektronisko sakaru tīklos, kā arī citus pakalpojumus (iepriekš un tālāk tekstā visi kopā – Pakalpojumi) saskaņā ar Līgumu. 

18.	Klienta tiesības:

18.1.	saņemt informāciju par Pakalpojumiem, to lietošanas noteikumiem un aprakstiem, pakalpojumu kvalitāti, maksām, tarifiem un norēķiniem: 18.1.a. LMT vietnēs www.lmt.lv un Mans LMT;

18.1.b.	sazinoties pa LMT norādītiem palīdzības dienesta bezmaksas numuriem;

18.1.c.	LMT Klientu centros un LMT tirdzniecības vietās.

18.2.	lietot pieslēgumu kopīgi. Šajā gadījumā Klients ir atbildīgs par visu Līgumā noteikto saistību izpildi, tajā skaitā, bet ne tikai par Noteikumu ievērošanu, rēķinu samaksu noteiktajā termiņā un kārtībā, kā arī personu, kas lieto pieslēgumu, informēšanu par pieslēgumam piemērojamo personas datu apstrādi;

18.3.	LMT noteiktā kārtībā iesniegt LMT rakstiskas pretenzijas un iesniegumus par pakalpojumiem;

18.4.	normatīvajos aktos un Līgumā noteiktajā kārtībā izmantot viesabonēšanas pakalpojumus. LMT neatbild par šo pakalpojumu saturu, kvalitāti, tarifiem, norēķiniem un samaksas kārtību, līguma izpildi un zaudējumiem;

18.5.	sazināties ar LMT pa norādītajiem LMT bezmaksas palīdzības dienesta numuriem 24 stundas diennaktī; 

18.6.	normatīvajos aktos noteiktajā veidā un kārtībā bez maksas saņemt detalizētu rēķinu;

18.7.	slēgt un izbeigt darījumus ar trešajām personām, izmantojot LMT pieslēgumu vai uzskaites sistēmu. Šajā gadījumā Klients patstāvīgi kontrolē šo darījumu ievērošanu attiecībās ar trešajām personām, kā arī vēršas pie tām ar prasījumiem par šādu darījumu izpildi;

18.8.	Klientam ir iespēja uzstādīt satura filtru, lai ierobežotu noteikta nevēlama satura materiālu pieejamību. Informācija pieejama Noteikumu 18.1. punktā noteiktajos veidos.

19.	Klienta pienākumi:

19.1.	pēc labas ticības izpildīt Līgumu un ievērot normatīvo aktu prasības, kā arī iepazīties ar LMT privātuma politiku;

19.2.	lietot normatīvajiem aktiem atbilstošu galiekārtu un atlīdzināt neatbilstošas galiekārtas lietošanas rezultātā LMT nodarītos zaudējumus. LMT neatbild par Pakalpojumu kvalitāti un zaudējumiem, kas radušies Klientam, lietojot neatbilstošu galiekārtu vai galiekārtu ar neatbilstošu vai kaitīgu programmatūru, un ir tiesīgs šo galiekārtu deaktivizēt; 19.3. lietojot viesabonēšanas pakalpojumus, ievērot attiecīgā ārvalsts operatora noteikto pakalpojumu lietošanas kārtību, kā arī pirms viesabonēšanas pakalpojumu lietošanas uzsākšanas iepazīties ar informāciju par šo pakalpojumu tarifiem, norēķinu kārtību un samaksas noteikumiem, veidiem un lietošanas noteikumiem, kā arī citu informāciju par šiem pakalpojumiem, kas pieejama Noteikumu 18.1. punktā noteiktajos veidos;

19.4. 3 darba dienu laikā iesniegt LMT rakstisku iesniegumu:

19.2.a.	par izmaiņām Līgumā norādītajos rekvizītos;

19.2.b.	par citiem apstākļiem, kas var ietekmēt datu apstrādes jautājumus vai turpmāko Līguma izpildi, tajā skaitā, bet ne tikai par maksātnespēju, reorganizāciju vai likvidāciju;

19.5. samaksāt rēķinu LMT norādītajā termiņā un noteiktajā kārtībā; 19.6. LMT noteiktos gadījumos un kārtībā iemaksāt LMT garantijas depozītu. Garantijas depozīts ir naudas summā izteikts saistību izpildes nodrošinājums, kas tiek iekļauts Klienta rēķinā. Līguma izbeigšanas gadījumā garantijas depozītu LMT ir tiesības izmantot Klienta parāda dzēšanai vai izmaksāt Klientam, ja Klienta saistības ir pilnībā izpildītas;

19.7. rakstiski informēt LMT par zudušu galiekārtu, SIM karti un/vai iekārtu, ja LMT tādu ir nodevis Klientam, tajā skaitā tās zādzību, nolaupīšanu vai pazaudēšanu. Līdz rakstiska iesnieguma saņemšanas brīdim LMT aprēķina maksu, un Klientam ir pienākums veikt samaksu par visiem sniegtajiem Pakalpojumiem, izmantojot Klienta pieslēgumu ar vai bez Klienta ziņas; 19.8. iepazīties ar Pakalpojumu lietošanas noteikumiem, aprakstiem, godīgas lietošanas noteikumiem, maksām un citu informāciju par Pakalpojumiem. Klientam ir saistoši grozījumi Līgumā un informācija, kas 
Klientam ir pieejama Noteikumu 18.1. punktā noteiktajos veidos;

19.9.	sekot līdzi saņemto pakalpojumu apjomam un izmaksām;

19.10.	ja Klients pilnībā vai daļēji nav veicis savlaicīgu samaksu par Pakalpojumiem, atlīdzināt visus ar šāda parāda atgūšanu saistītos izdevumus. 

20.	LMT tiesības:

20.1.	brīdinot vienu mēnesi iepriekš:

20.1.a.	mainīt Klienta pieslēguma numuru;

20.1.b.	izbeigt kāda Pakalpojuma sniegšanu vai Pakalpojumu sniegšanu noteiktā teritorijā.

20.2.	veikt izmaiņas LMT tīklā, kas saistītas ar tīkla tehnisko attīstību. Ja LMT tīkla izmaiņu rezultātā Pakalpojumu saņemšanai Klienta galiekārtā vai SIM kartē jāizdara izmaiņas vai arī to ir nepieciešams nomainīt, šos izdevumus sedz Klients;

20.3.	veicot nepieciešamos būvniecības un tīkla uzturēšanas darbus, uz laiku pārtraukt Pakalpojumu sniegšanu;

20.4.	pieprasīt tūlītēju samaksu par sniegtajiem Pakalpojumiem;20.5. nodot parāda piedziņas tiesības vai uzdot maksājumu uzraudzību un rēķinu iekasēšanu trešajai personai.

21.	LMT nav atbildīgs par zaudējumiem un citu kaitējumu, kas radiesKlientam, ja LMT izmanto Līgumā paredzētās tiesības.

22.	LMT pienākumi:

22.1.	sniegt Klientam Pakalpojumus saskaņā ar Līgumu;

22.2.	nepieļaut bez Klienta ziņas Klienta pieslēguma numura izmantošanu citu klientu vajadzībām ātrāk kā 3 mēnešus pēc Līguma izbeigšanas; 22.3. nodrošināt Klientam informāciju par Pakalpojumiem;

22.4. normatīvajos aktos noteiktajos gadījumos un kārtībā informēt Klientu par viesabonēšanas pakalpojumu tarifiem.

V MAKSA PAR PAKALPOJUMIEM UN NORĒĶINU KĀRTĪBA

23.	Maksu par Pakalpojumiem un Pakalpojumu tarifus, abonēšanas maksu, mēneša maksu, kā arī norēķinu kārtību nosaka LMT. Pakalpojumu tarifi un cita informācija par maksām ir pieejama Noteikumu 18.1. punktā noteiktajos veidos. Tarifs ir maksa par Pakalpojumu sniegšanas laika, apjoma vai citu vienību.

24.	Aprēķinu veic pēc LMT tehniskās aparatūras un sistēmu reģistrētajiemdatiem. Citi informācijas avoti netiek ņemti vērā. Maksu par Pakalpojumiem aprēķina, sākot no Pakalpojumu pieslēgšanas brīža. 25. Klients var norēķināties par trešo personu precēm vai pakalpojumiem LMT noteiktajā kārtībā. Maksu nosaka atbilstoši Klienta darījumam ar trešo personu un iekļauj Klienta rēķinā.

26.	LMT sagatavo Klientam vienu rēķinu, neatkarīgi no noslēgto Līgumuskaita.

27.	LMT ne retāk kā reizi mēnesī izraksta Klientam rēķinu par norēķinuperiodā sniegtajiem Pakalpojumiem un elektroniskā formā to ievieto Mans LMT. Ja Klients ir izvēlējies rēķinu saņemt arī citā formā, papildu rēķina nesaņemšana neatbrīvo no Mans LMT ievietotā rēķina savlaicīgas samaksas pienākuma. 28. LMT sniedz Pakalpojumus iemaksātā avansa apmērā:

28.1.	ārvalstu personām;

28.2.	ja LMT ir pieejama informācija par personas iespējamo vai faktisko maksātnespēju, par tās likvidāciju, vai personas dati ir ievietoti atbilstoši normatīvajiem aktiem reģistrētā parādvēstures vai kredītinformācijas datu bāzē.

29.	LMT sniedz Pakalpojumus Klientam kredītlimita ietvaros.

30.	Kredītlimits ir LMT noteikts Pakalpojumu apjoms naudas izteiksmē, ko LMT sniedz Klientam bez iepriekšējas samaksas. Ja Klienta saņemto Pakalpojumu apjoms pārsniedz kredītlimitu, LMT ir tiesības pieprasīt Klientam iemaksāt avansa maksājumu. Kredītlimits nav paredzēts Klienta izmaksu kontrolei, un kredītlimita apjoma sasniegšana neparedz automātisku Pakalpojuma pārtraukšanu vai Klienta informēšanu. Informācija par kredītlimitu un tā apmēru Klientam ir pieejama Noteikumu 18.1. punktā noteiktajos veidos.

31.	Rēķina samaksas izdevumus, tajā skaitā izdevumus, kas rodas, norēķinoties ārvalstu valūtās, valūtas kursu starpību un valūtas konvertācijas izmaksas, sedz Klients.

32.	Ja Klients rēķinā norādītajā termiņā un apjomā nesamaksā LMTrēķinu, LMT ir tiesības pieprasīt un Klientam ir pienākums samaksāt LMT nokavējuma procentus 0,2% apmērā no nesamaksātās summas par katru nokavēto dienu. Nokavējuma procentu summa tiek iekļauta nākamajos rēķinos. 

33.	Pēc visu Līgumu izbeigšanas ar Klientu LMT veic gala aprēķinu.

VI PAKALPOJUMU KVALITĀTE

34.	LMT sniedz pakalpojumus un nodrošina elektronisko sakaru pakalpojumu kvalitāti LMT tīkla darbības zonā.

35.	Informācija par elektronisko sakaru pakalpojumu kvalitāti, ko LMTapņemas nodrošināt saskaņā ar Līgumu, Klientam ir pieejama Noteikumu 18.1. punktā noteiktajos veidos.

36.	Ja LMT vainas dēļ LMT tīkla darbības zonā nav iespējams izmantotelektronisko sakaru pakalpojumus vispār vai Noteikumu 18.1. punktā noteiktajos veidos publiskotajā kvalitātē ilgāk par 7 dienām, LMT veic Klienta abonēšanas maksas vai mēneša maksas pārrēķinu par laika posmu, kad LMT vainas dēļ LMT tīkla darbības zonā elektronisko sakaru pakalpojumus nebija iespējams izmantot vispār vai iepriekš norādītajā kvalitātē. Pārējos gadījumos, pamatojoties uz klienta pretenziju, LMT veic abonēšanas vai mēneša maksas pārrēķinu, izvērtējot katru gadījumu individuāli. LMT neatlīdzina atrauto peļņu un netiešos zaudējumus.
VII PRETENZIJU IZSKATĪŠANA UN STRĪDU IZŠĶIRŠANA

37.	Klientam ir tiesības par līguma noteikumiem neatbilstošu preci vaipakalpojumu vērsties LMT ar pieteikumu. Atbildi uz rakstisku patērētāja pieteikumu LMT sniedz normatīvajos aktos noteiktajā termiņā. Visos pārējos gadījumos LMT sniedz atbildi viena mēneša laikā no attiecīgās pretenzijas saņemšanas dienas, ja attiecīgajā jautājumā nav nepieciešama papildu apstākļu noskaidrošana.

38.	Klientam ir tiesības iesniegt pretenziju LMT par rēķinu 3 mēnešu laikāpēc rēķina izrakstīšanas.

39.	Visi strīdi un nesaskaņas, kas var rasties starp LMT un Klientu, vispirms tiekrisināti sarunās, kuru uzsākšanai nepieciešams rakstisks Klienta iesniegums LMT. Ja vienošanās netiek panākta, strīdi tiek risināti saskaņā ar Latvijas Republikā spēkā esošajiem normatīvajiem aktiem, tiesas gadījumā vēršoties Latvijas Republikas tiesā. 

VIII INFORMĀCIJAS SNIEGŠANA UN DATU APSTRĀDE

40.	Atgādinājumus, atbildes un citu individuālu informāciju LMT sniedzelektroniskā veidā (ievietojot Mans LMT, sūtot uz Klienta e-pasta adresi, pieslēguma numuru vai iekārtu) vai ar pasta sūtījumu, neuzņemoties nesaņemšanas risku. Tiek uzskatīts, ka Klients ir saņēmis elektronisku vai pasta sūtījumu 5 dienu laikā. 

41.	Elektroniskā veidā nodrošināta informācija ir Klientam saistoša unlīdzvērtīga pašrocīgi parakstītai rakstiskai informācijai.

42.	Personas datu apstrādi LMT veic tikai atbilstoši paredzētajam mērķimun pamatojumam un nepieciešamajā apjomā, nodrošinot  apstrādes veidu, kas dod iespēju personu identificēt uz apstrādei nepieciešamo laika posmu. Klients ir informēts, ka pirms Līguma noslēgšanas, kā arī Līguma darbības laikā LMT var būt nepieciešams pieprasīt, saņemt, pārbaudīt un saglabāt informāciju, arī no trešajām personām, par Klienta maksātspēju un kredītvēsturi, lai izvērtētu Klienta spēju pildīt saistības, veiktu parāda saistību administrēšanu un piedziņu. LMT ir tiesības Līguma nodrošināšanai apstrādāt, tajā skaitā pieprasīt, saņemt un saglabāt informāciju, arī no trešajām personām, par Klientu un tā pārstāvi, kā arī Klienta un tā pārstāvja personas datus, tajā skaitā personu identificējošus kodus. 

43.	Jebkura informācija par Klienta datiem, elektronisko sakaru metadatiem,tostarp noslodzes datiem un atrašanās vietas datiem ir konfidenciāla. LMT minētos datus apstrādā atbilstoši LMT privātuma politikai un informāciju sniedz tikai Līgumā un normatīvajos aktos noteiktajā kārtībā, apjomā un gadījumos.

44.	Informācija par LMT kā pārziņa veikto personas datu apstrādi, tajā skaitāpersonas datu apstrādes mērķiem, pamatojumu un tiesībām ir pieejama LMT privātuma politikā Noteikumu 18.1. punktā noteiktajos veidos.

45.	LMT ir tiesīgs sniegt un ievietot informāciju par parādu un Klientu,ieskaitot Klienta personas datus, normatīvajos aktos noteiktā kārtībā reģistrētās parādvēstures un kredītinformācijas datu bāzēs, kā arī saglabāt un nodot trešajām personām informāciju, kas iesniegta, pārraidīta un nosūtīta LMT, tajā skaitā personas datus, un ar šo Līgumu saistīto informāciju, lai nodrošinātu Līguma izpildi, kā arī gadījumos, ja Klients nav pienācīgi pildījis Līgumu.

46.	Klientam ir pienākums nodrošināt, ka trešo personu rīcībā nesankcionētinetiek nodota Klientam piešķirtā SIM karte, iekārta, PIN un PUK kodi, identifikatori (paroles), kā arī citi drošības kodi, kuri ir piešķirti Klientam, lai nodrošinātos pret SIM kartes vai iekārtas nesankcionētu lietošanu, noskaidrotu Klienta identitāti vai citiem mērķiem.
IX CITI NOTEIKUMI
47.	Klients apliecina, ka viņš ir novērtējis Pakalpojumu derīgumu unatbilstību.
48.	Nepārvaramas varas apstākļu dēļ Pakalpojumu sniegšana var tiktpārtraukta uz laiku līdz nepārvaramas varas apstākļu darbības beigām. LMT neatbild par Līguma saistību neizpildi vai nepienācīgu izpildi, ja tā cēlonis ir nepārvarama vara.
49.	Ja Klients noslēdz LMT pakalpojumu līgumu saskaņā ar šiem Noteikumiem, veic grozījumus iepriekš LMT un Klienta noslēgtajos LMT pakalpojumu līgumos norādītajā informācijā par Klientu vai Pakalpojumu klāstā, Noteikumi tiek piemēroti arī iepriekš LMT un Klienta noslēgtajiem LMT līgumiem.

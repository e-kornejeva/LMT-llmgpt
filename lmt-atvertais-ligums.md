# Atvērtais līgums
#### URL: https://www.lmt.lv/lv/atvertais-ligums

Atvērtais līgums

# Kādas ir pakalpojuma ATVĒRTAIS priekšrocības?

#### URL: https://www.lmt.lv/lv/atvertais-ligums?fid=530

 - Nav jāmaksā pirmā maksa.
 - Lieto, kamēr patīk, un maini pret jaunu kaut pēc 9 mēnešiem.
 - Ikmēneša maksa tikai 24 mēnešus – ja iekārtu lieto ilgāk, tai piemērojam 100% atlaidi.  
 - Pieejams ikvienam – LMT un arī citu operatoru klientiem.



  
  
# Kam ir pieejams pakalpojums ATVĒRTAIS?

#### URL: https://www.lmt.lv/lv/atvertais-ligums?fid=541

Pakalpojums ATVĒRTAIS ir pieejams ikvienam – LMT un citu operatoru klientiem, priekšapmaksas karšu lietotājiem, kā arī cilvēkiem, kas vēl nav izdarījuši savu izvēli.

Rūpējoties par klienta spējām ilgtermiņā pildīt saistības, pakalpojums ATVĒRTAIS var tikt atteikts, ja par klienta kredītspēju nav pieejama pietiekama informācija, tā ir negatīva u.tml. iemesli.

 
  
# Vai varu dabūt vairākas iekārtas pakalpojuma ATVĒRTAIS ietvaros?

#### URL: https://www.lmt.lv/lv/atvertais-ligums?fid=534

Iekārtu skaits nav ierobežots, taču katru gadījumu izvērtējam individuāli.



  
  
# Kas ir pakalpojuma ATVĒRTAIS minimālais lietošanas termiņš?
#### URL: https://www.lmt.lv/lv/atvertais-ligums?fid=535

Pakalpojumam ATVĒRTAIS ir noteikts minimālais lietošanas termiņš – 9 mēneši. Pēc tam Tu vari jebkurā brīdī atnest iekārtu atpakaļ un lauzt līgumu, kā arī paņemt atkal jaunu iekārtu, kad vien vēlies!

  
  
# Kas ir minimālā iekārtas lietošanas maksa?
#### URL: https://www.lmt.lv/lv/atvertais-ligums?fid=536

Minimālā maksa tiek piemērota tad, ja vēlies pārtraukt pakalpojuma ATVĒRTAIS izmantošanu (lauz līgumu) minimālā lietošanas termiņa laikā, kas ir 9 mēneši no pakalpojuma līguma noslēgšanas brīža.
Minimālās maksas apmēru aprēķina par dienām, kas atlikušas līdz 9 mēnešu perioda beigām.



  
  
# Kas notiek ar pakalpojuma ATVĒRTAIS iekārtu pēc 24 mēnešiem?

#### URL: https://www.lmt.lv/lv/atvertais-ligums?fid=537

Pēc 24 mēnešiem pakalpojuma ATVĒRTAIS ikmēneša maksai tiek piemērota 100% atlaide. Tas nozīmē, ka Tu turpini lietot iekārtu, cik ilgi vien vēlies, neko par to nemaksājot.



  
  
# Vai ATVĒRTĀ līguma iekārtu varēšu iegūt savā īpašumā?

#### URL: https://www.lmt.lv/lv/atvertais-ligums?fid=538

Pakalpojuma ATVĒRTAIS līguma darbības laikā Tev ir piešķirtas iekārtas lietošanas tiesības, un Tu vari lietot to, cik ilgi vien vēlies! Taču, kad izlemsi izbeigt līgumu, iekārta būs jāatdod LMT.

Atdotās iekārtas, kas ir labā stāvoklī un bez bojājumiem, var tikt piedāvātas otrreizējā tirdzniecībā. Cena būs atkarīga no konkrētā modeļa un tābrīža tirgus situācijas.



  
  
# Kā rīkoties, ja vēlos pārtraukt esošo ATVĒRTO līgumu un paņemt jaunu iekārtu?

#### URL: https://www.lmt.lv/lv/atvertais-ligums?fid=540

Pārtraucot ATVĒRTĀ līgumu, iekārta jāatdod jebkurā [LMT klientu centrā](https://www.lmt.lv/lv/lmt-klientu-centri-un-veikali).

Pirms iekārtas atdošanas lūdzam pārliecināties par vairākām niansēm:
 - Iekārtai jābūt tādā komplektācijā, kā to saņēmi, iepakojuma kasti ieskaitot.
 - Iekārtai vēlams būt uzlādētai – tas atvieglos formalitāšu kārtošanas procesu.
 - Pārliecinies, ka esi saglabājis visus nepieciešamos datus (kontaktus, bildes, mūziku utt.) kādā citā datu nesējā (datorā, mākonī). 
 - Lūdzu, deaktivizē visus uzstādītos drošības kodus.
 
Ja neesi pārliecināts, kā to izdarīt, satraukumam nav pamata – droši nāc uz klientu centru, un mēs palīdzēsim!



  
  
# Kā rīkoties, ja konstatēju kādu iekārtas defektu?
#### URL: https://www.lmt.lv/lv/atvertais-ligums?fid=539

ATVĒRTAIS līguma darbības laikā pakalpojuma ATVĒRTAIS iekārta jānodod uz pārbaudi un/vai remontu jebkurā [LMT klientu centrā](https://www.lmt.lv/lv/lmt-klientu-centri-un-veikali).



  
  
# Kā samazinās iekārtas vērtība un kā aprēķināt nolietojumu?

#### URL: https://www.lmt.lv/lv/atvertais-ligums?fid=800
Iekārtas dabiskais nolietojums ir pieļaujams, bet būtiskos bojājumus var novērst saskaņā ar [LMT iekārtu remonta cenrādi](http://lmt.mstatic.lv/lmt/files/atvertais_cenradis_lv_2021-04.pdf).



  
  

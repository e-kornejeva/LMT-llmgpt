# Pilnvaras

#### URL: https://www.lmt.lv/lv/pilnvaras


## Vai es varu pilnvarot citu personu veikt darbības savā vārdā?

Pilnvērtīgi to iespējams veikt tikai ar notariāli apstiprinātu pilnvaru, iesniedzot to klātienē jebkurā [LMT klientu centrā](https://www.lmt.lv/lv/kontakti-v2).

Izņēmums – piekļuve LMT rēķiniem (t.i., iespēja apskatīt un samaksāt LMT rēķinus). To iespējams nodrošināt, ja klients pilnvaro kādu personu arī bez notariāli apstiprinātas pilnvaras: https://www.lmt.lv/lv/pilnvaras?fid=985
  
  
Kā es varu pilnvarot citu personu piekļūt saviem rēķiniem?
To var izdarīt 3 veidos – izvēlies sev ērtāko!

 - Aizpildi LMT pilnvaras formu vai uzraksti brīvas formas iesniegumu vietnē Mans LMT  sadaļā [Saziņa](https://mans.lmt.lv/lv/auth/goto/messages). Mēs sagatavosim pilnvaru, ievietosim to parakstīšanai vietnē Mans LMT sadaļā “Līgumi” un nosūtīsim tev informatīvu īsziņu.

 - Dodies uz tuvāko [LMT klientu centru](https://www.lmt.lv/lv/kontakti-v2) un aizpildi LMT pilnvaras formu pie mums vai iesniedz notariāli apstiprinātu pilnvaru, ja tāda ir.

 - Atsūti aizpildītu LMT pilnvaras formu, kas parakstīta ar drošu elektronisko parakstu, uz e-pasta adresi info@lmt.lv.

Šeit pieejama [LMT pilnvaras forma](https://lmt.mstatic.lv/lmt/files/pilnvaras-forma_priv_v1.pdf).

https://www.lmt.lv/lv/pilnvaras?fid=986
  
  
## Kāda informācija jānorāda pilnvarā, lai maniem rēķiniem varētu piekļūt cita persona?

Vislabāk izmantot šo [LMT pilnvaras formu](https://lmt.mstatic.lv/lmt/files/pilnvaras-forma_priv_v1.pdf), taču iesniegumu var iesniegt Mans LMT arī brīvā formā, norādot šādu informāciju (https://www.lmt.lv/lv/pilnvaras?fid=987):

1) pilnvaras izdošanas datums;

2) pilnvarotāja vārds, uzvārds, personas kods, deklarētā dzīvesvietas adrese;

3) pilnvarnieka vārds, uzvārds, personas kods;

4) pilnvarotās tiesības: tiesības piekļūt rēķiniem par pilnvarotājam sniegtajiem LMT grupas uzņēmumu pakalpojumiem;

5) pilnvaras termiņš, kas nepārsniedz 12 mēnešus.


## Kā rīkoties, lai pilnvarotā persona saņemtu informāciju par rēķinu savā e-pastā?

Ja vēlies, lai informāciju par taviem rēķiniem pilnvarotā persona saņemtu savā e-pastā, tev ir jānorāda (pilnvarotā persona to izdarīt nevarēs) šī e-pasta adrese kā rēķinu piegādes adrese. Visērtāk to izdarīt Mans LMT sadaļā [Profils – Kontaktinformācija](https://mans.lmt.lv/lv/auth/goto/contactinfo), pievienojot papildu e-pasta adresi rēķinu saņemšanai (https://www.lmt.lv/lv/pilnvaras?fid=988).
  
  
## Kādas iespējas ietver pilnvarojums par tiesībām piekļūt cita klienta LMT rēķiniem?

 - Piekļuve sadaļai “Rēķini” vietnē Mans LMT un iespēja apskatīt visus tajā esošos rēķinus (bez sarunu saraksta) neatkarīgi no pilnvaras sākuma datuma, kā arī aktuālo informāciju par izmantotajiem pakalpojumiem, kas veidos nākamā rēķina summu.
 
 - Iespēja Mans LMT lejupielādēt rēķinu PDF formā.

 - Iespēja precizēt informāciju par rēķinā iekļautajām summām, zvanot pa tālr. 80768076, apmeklējot klientu centru vai izmantojot saziņu vietnē Mans LMT.

 - Iespēja samaksāt rēķinu Mans LMT vai jebkurā LMT klientu centrā.

 - Iespēja pieprasīt rēķinu (bez sarunu saraksta) jebkurā LMT klientu centrā.

https://www.lmt.lv/lv/pilnvaras?fid=989
